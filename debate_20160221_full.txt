Enriquez: Nagbabalik ang PiliPinas Debates 2016.
Jessica: Sa punto pong ito, sisimulan na natin ang ating debate. Ang lahat po ng mga tanong at paksa sa presidential debate na ito, dumaan sa COMELEC.
Enriquez: At may mahigpit po tayong mga panuntunan na susundin sa debateng ito ngayong hapon. Pakinggan niyo po ito. Sa bawat round, may mga pares na maghaharap. Tatanungin ang unang kandidato at may 90 seconds para sumagot. May 60 seconds naman ang pangalawang kandidato para mag-komento sa sagot ng unang kandidato. Sa huli, bibigayan ng 30 seconds ang unang kandidato para sagutin ang mga komento. Maririnig ang tunog na ito <buzz> sa huling sampung segundo ng timer at muli, kapag naubos na ang oras.
Jessica: Simulan na natin ang Round One. Ang ating tatalakayin ang track record at performance ng mga kandidato pati na ang mga isyung kanilang kinakaharap.
Enriquez: Alphabetical po ang tapatan ng mga kandidato natin sa Round One na ito, kaya ang una pong maghaharap ay sina Bise Presidente Jejomar Binay at si Senadora Miriam Defensor-Santiago. Mr. Vice President, ito po ang tanong. Meron po kayong 90 seconds, Mr. Vice President.
Sa panayam – kung inyong natatandaan sa DZBB, pinaliwanag niyong karamihan sa inyong mga real estate na mga pagmamay-ari ay minana ninyo mula sa inyong ina at sa magulang. Pero sa inyong SALN, dalawa lang sa labintatlong (13) real estate properties ang inilista ninyo bilang inheritance o mana. Paglilinaw ng inyong kampo, Mr. Vice President, maaring tinatawag na “Land Area” ang pinagbasihan ninyo sa inyong sagot at hindi po ang bilang. Pero ang hindi pa rin nasasagot, kung hindi po minana, saan po nanggaling ang iba po ninyong labing-isang (11) ari-arian at paano po lumago ang inyong yaman sa loob ng mahigit tatlong dekada bilang isang opisyal ng gobyerno. Mr. Vice President, meron po kayong 90 seconds.
BINAY: Alam mo, Mike, tatlong dekada ha? Ang haba ng panahon na ‘yan, ha. Pero hindi ko natatandaan na sinabi ko na yung aking mga lupa ay puros mana. Yung iba naman doon nabili namin, at may kakayahan naman kaming makabili eh. Hindi naman porke kami ho ay nasa pamahalaan ay wala na ho kaming magagawa para makabili ng mga pag-aari. Hindi po totoo na ako ho eh maraming lupa. Ito ho ay either namana ko o ito ho ay nabili ko. At hindi lang ho sa nanay ko iyon, pati po sa tatay ko.
Enriquez: Okay. Salamat po, Mr. Vice President. Senadora Miriam, ano naman po ang reaksyon niyo—bilang isang opisyal ng gobyerno na mahaba ring nanungkulan, Madame Senator, sa tingin ninyo ba ay tinatawag na matter of public interest ang yaman at ari-arian ng isang opisyal ng gobyerno? May SALN, ‘di ba ho, Senadora?
MIRIAM: Yeah. That’s no longer a matter for a debate because it has already been embodied in a law. Kahit na ayaw, kailangan talaga iladlad namin ang lahat ng pag-aari namin. Nagyon ang pagtatanong ko ay ito ho bang mga pag-aari ni Vice Mayor (sic), nakuha niya o nabili nya o nabigay sa kanya bago sya naging opisyal sa Makati o pagkatapos naging opisyal na sya?
Enriquez: Mr. Vice President, gusto nyo po sagutin yung tanong ni Senadora?
BINAY: Miriam, yung iba ay namana ko. Pasensya ka na kung Miriam ang tawag ko sa ‘yo, magkaibigan naman tayo at magkasama kami sa Student Council eh. Yung namana ko, namana ko pa yun bago ako nalagay sa puwesto. Ako ho eh nanungkulan 1986 at bago po ako nanungkulan, nakapag-praktis naman ho ako ng law at ang misis ko naman ho eh nakapag-praktis ng pagka doktora. So, doon ang panggagalingan o ang pera na dapat namin mabil—pero uulitin ko, yung mga propiyedad na iyon ay propiyedad na namana ko na bago pa ho ako napunta sa panunungkulan.
Enriquez: Salamat po, Mr. Vice President.
Vice Pres Jejomar Binay: Salamat din po.
Jessica: Maghaharap naman po ngayon sina Senadora Defensor-Santiago at Si DUTERTE. Senadora Defensor-Santiago, narito po ang tanong para sa inyo.
Senator Defensor-Santiago, kayo po ay nag file ng qualified medical leave noong 2012 dahil sa chronic fatigue syndrome at nagpatuloy ito noong kayo ay na-diagnose na may stage IV lung cancer. Sa nakalipas na 16th Congress, mula 2013 hanggang 2016, wala pa hong sampung beses kayong nakadalo sa mga Plenary Session. Kung sa Senado po ay naging mahirap na para inyo ang makapasok sa trabaho, bakit pa po ninyo hinahangad ang mas mabigat pang trabaho ng pagiging pangulo ng bansa? Ano po ang inyong motibasyon sa pagtakbo sa gitna po ng inyong karamdaman? Ninety seconds po, Senator Santiago.
MIRIAM: Hindi mo ba alam na ang sakit tumataas o bumababa o nawawala? Magtatanong ka, bakit may sakit ka, bakit tumatakbo ka? Idiretso ko ‘yan. Karapatan ko yan sa ilalim ng ating – under our constitution. Wala namang constitutional provision that if you get sick of something, you are disqualified. Ano pa yung iba niyong gustong malaman?
Jessica: Ang sabi po ay, iilang beses lang daw po kayo nakadalo sa Plenary Session.
MIRIAM: I was at the height of cancer stage IV. Stage IV is the last stage. Nag-aantay akong mamatay, eh hindi ako pinatay ng guardian angel ko eh. <Laughter> <Applause>
Jessica: Paano raw po ‘yan, eh mas mabigat daw pong trabaho ang pagiging pangulo sa ating bansa.
MIRIAM: Mabigat na mabigat, pero kung tutuusin mo, ang senador ay halos kapantay lang o sobra pa ang trabaho. Kung ginagawa niyang tama ang kanyang trabaho, ang tatrabaho ng presidente kasi kung minsan nilalabanan niya, ang lahat ng senador laban sa kanya. Hindi kamukha ng presidente na lahat sa paligid niya nagha-hallelujah sa kanya.
<Laughter>
<Applause>
Jessica: Maraming salamat po, Senadora Defensor-Santiago. Mayor Duterte, ano po ang masasabi ninyo sa pahayag ng Senadora? You have 60 seconds.
DUTERTE: I will not go into an argument or debate with Ma’am Miriam. She’s telling you the truth and the truth is very important. I do not see Senator Santiago passing away within the next 20 years, so what’s the problem?
<Applause>
Jessica: Senadora, you have a chance to answer. May counter-rebuttal po kayo kay Mayor Duterte? Thirty seconds, po.
MIRIAM: Thank you. My only purpose is to serve out the rest of my life. I’m already 70 years old, plus a six-year term as President, I would’ve served my country until 76. I do not want to spend the next six years lying in bed, feeling sorry for myself. In fact, I did not lie in bed. I did not feel sorry for myself. I felt sorry for my country because graft and corruption is endemic and everybody speaks out but nobody has done very much except Mayor Rudy Duterte, that’s all.
<Applause>
Jessica: Maraming salamat po, Senadora Defensor-Santiago.
Enriquez: Okay. Ang magtatapatan na po ngayon naman ay si DUTERTE ng Lungsod ng Davao at si Senadora Grace Poe. Mayor Duterte, ito po ang tanong para po sa inyo. Unang tanong, sa inyong talumpati noong Nobyembre, dalawapu’t dalawang beses po kayo nagmura, Mayor. Minsan niyo na ring inaming naharap kayo sa reklamong acts of lasciviousness, sa makatuwid – at noong na-interview ko po kayo, sinabi nyo rin kayo po ay pala-mura, kayo po ay babaero, kayo po ay nakapatay na ng kriminal. Sa inyo po bang palagay, Mayor, dapat po ba kayong tularan ng mga kabataang Pilipino? At ito ba sa tingin ninyo ang kaugalian na kailangan ng isang mamumuno po ng Pilipinas? Mayor, meron po kayong 90 seconds, sir.
DUTERTE: Yes, most of it are true. Most of it are true. Criminals, well, I go after them. As long as I do it in accordance with the Rules of Law, I will continue to kill criminals, and a president can order the killing as long as it is, I said, in the side of performance of duty in accordance with law, I will use the military and the police to go after criminality and drugs. It’s flooding the country. Hindi ako papayag ng ganun. Totoo ‘yun. Wala – I do not deny anything.
Enriquez: Sa pangalawang bahagi po nung tanong, sa palagay nyo ba dapat kayong tularan ng mga kabataan Pilipino <over talk> Mayor?
DUTERTE: No, extrajudicial killing? Of course not, it never happened. But killings, yes. If I become president, it will be bloody because I will order the killing of all criminals, ang mga durugista at drug lords.
Enriquez: Opo, yung inyong kasong acts of lasciviousness sa mga kababaihan, Mayor?
DUTERTE: Wala akong kaso na ganun.
Enriquez: Girlfriend?
DUTERTE: I do not know who invented it but I said, meron lang akong inakbayan noon.
Enriquez: Okay.
DUTERTE: Ang nanay ko ang nagalit.
Enriquez: Nagalit? Isa pang – Mayor, sabi nyo meron mga girlfriend kayo…
DUTERTE: Totoo.
Enriquez: Dapat bang tularan ‘yan ng mga kabataan?
DUTERTE: Well, kung hiwalay ka sa asawa, anong gagawin mo sa sarili mo? Eh anong – there are some – anong gagawin ko itong karga-karga ko? Hindi ko naman ipagbili ‘to. Hindi mo masangla eh. Gamitin mo dapat, kung ‘di, mamamatay ka.
Enriquez: Salamat po, Mayor. Salamat, malinaw. Senadora Grace Poe, bilang isang babae at kandidato sa pagka-Presidente, dalawa lang po kayo ni Senadora Miriam, ano po ang pananaw ninyo sa ganyang istilo na ‘yan ni Mayor Duterte?
POE: Alam niyo, si Mayor Duterte, malakas ang appeal, irresistible sa mga ibang babae, subalit matagal rin nating pinaglaban – at alam ko si Mayor Duterte ay magalang sa kanyang nanay kaya kahit na papaano, sa tingin ko, kung ikaw ay malakas ang dating sa mga babae, konting pigil sapagkat, siyempre, malay mo yung mga lumalapit sa ‘yo may asawa o kaya’y may boyfriend o kung ano pa man. Sa mata ng bata ang mali ay nagiging tama kung ginagawa ng matanda. At least, alam natin si Mayor Duterte minsan sinasabi naman niya ‘yung mga hindi niya nararapat na nagawa noon. Pero pareho lang naman kami, tao rin, nagkakamali. Pero isusulong ko palagi ang pag respeto anuman ang iyong kasarian, babae ka man, lalaki, LGBT, lahat po tayo meron konting paggalang sa isa’t-isa.
Enriquez: Salamat po, Senadora. Mayor, meron po kayong 30 seconds para ‘wag magpigil. Sige po.
DUTERTE: Lahat naman ito – you know, sa kwarto ‘yan. Hindi mo naman ginagawa sa – so what’s the problem? Hindi mo naman – you don’t flaunt it in public. And I said, if you have to do it, I said – I’m separated from my wife, at yung isang asawa ko, nasa Amerika, ‘yung nurse. So, far and wide, in between those years – it’s biology. Actually, it is biology.
Enriquez: Salamat po. Salamat po, Mayor.
Jessica: Makakaharap po naman ngayon ni Senator Poe si dating DILG Secretary, MAR. Senadora Poe, narito po ang inyong tanong. Sa lahat ng mga kandidato sa entablado ngayon, kayo po ang may pinakamanipis na résumé pagdating sa government service; dalawang taon bilang MTRCB Chairperson at nangangalahati pa lang po kayo sa inyong termino bilang senador. Sa tingin nyo ba ay may napatunayan na kayo sa larangan ng serbisyo publiko para maging pangulo ng ating republika?
POE: Jessica, alam mo, talagang hindi ko pinagkakaila sa lahat sa kanila, ako ang pinakabago rito, pero sa ating mga kabataan, alam ko alam ninyo ang kanta ng Gloc-9. Kayong mga naka-upo, subukan niyo naman tumayo para maramdaman nyo ang aming kalagayan, ang kinalalagyan ko. Sa tingin ko, sa lahat sa kanila, ako nga ang may pinakamaikli na karanasan, pero nakikita ko bilang isang nanay kung anong pangangailangan ng isang pamilya. Sa aking maikling karanasan sa gobyerno, ako po ay nakapaghawak ng isang executive position na may management requirement at mismo na rin si Senator Miriam ang nagsabi na ang Senado ay pwede talagang mas mahirap pa na trabaho kung talagang ginagawa mo ang iyong trabaho. Ako po ay nabigyan ng prebilehiyo na maka debate si Senator Miriam kaya nga napasa namin sa Senado ang Freedom of Information. Yung mga batas na aming itinulak ay pagkain para sa mga bata. Yung mga batas o yung mga budget pala, na aming tinulak pang-pagkain para sa mga bata, para sa magsasaka, at higit sa lahat, pag-iimbestiga na walang kinikilingan, kaibigan man o kaaway. So para sa akin, ang aking karanasan bilang isang teacher, bagama’t minamaliit ng iba, hindi po tayo makakarating sa puntong ito kung hindi dahil sa isang guro na nagmalasakit at nagturo sa atin kung ano’ng tama at mali at kung anong naaayon para sa ating mga paksa. Kaya po sa ating mga kababayan, pare-pareho lang naman ang problema ng Pilipinas, eh. Pare-pareho ang nandyan. Wala pong proof na ‘pag matagal ka na sa pwesto, mas magaling ka.
Jessica: Secretary Roxas, ano po ang reaksyon nyo sa sinabi ni Senator Poe. It should be recalled that you once asked her to be your running mate or your vice presidential candidate.
MAR: Tama ka diyan, Jessica. Inanyayahan natin si Senadora Poe na sumama dahil nga sa pagkilala na tulad ng sinabi ninyo ay manipis yung kanyang karanasan sa pamumuno. Siguro, ipagpaumanhin ng aking kaibigan na si Senadora Grace Poe, na ang pagiging pangulo ay hindi OJT. Kinabukasan, buhay, kaunlaran ng isang daang milyong Pilipino ang nakasalalay dito, kaya may tamang panahon para sa lahat. At para sa akin, yung karanasan ay isa sa pinakamahalagang katangian para sa pagiging pangulo. Papaano mo malalaman kung binobola ka o hindi? Papaano mo pipillin kung anong rekomendasyon ang – dalawang magkaibang rekomendasyon ng mga cabinet secretaries ay iyong pagdedesisyunan? Ito yung mga malalaking desisyon na kakailanganing gawin ng susunod na pangulo at mahalaga yung tamang karanasan, malinis na karanasan para diyan.
Jessica: Senadora Poe, ang iyo pong counter-rebuttal. Meron po kayong 30 seconds.
POE: Jessica, Mike, alam ko naman kung binobola ako o hindi kahit na maikli ang aking panunungkulan sa gobyerno. Unang-una, tama si Secretary Mar, nakatatlong administrasyon na siya diyan, nabigyan na ng ilang mga responsibilidad sa gobyerno. Pasensya na rin po, pero marami din akong inimbestigahan katulad ng DILG at yung sa DOTC at sa MRT. At sa tingin ko naman, hindi mo kailangan ng napakahabang karanasan para malaman na kulang ang tulong ng gobyerno sa transportasyon sa ating bayan at kulang ang tulong ng mga gobyerno para magkaroon tayo ng kapanatagan.
Jessica: Maraming salamat po, Senadora Poe.
Enriquez: At ngayon naman, ang one-on-one po nina dating Secretary MAR at Bise Presidente Jejomar Binay. Secretary Roxas, ang tanong para sa inyo.
Sa inyong mga panayam, ipinagmamalaki ninyo ang mga nagawa ng Daang Matuwid, katulad ng pagpapatayo ng mga silid-aralan o mga classrooms, programa ng DepEd, ang Pantawid Pamilyang Pilipino Program na pinamumunuan ng DSWD. Pero sa inyo namang panunungkulan bilang secretary ng DOTC at DILG, iniuugnay at nangyari daw ang mga kapalpakan sa pangangasiwa ng MRT at sa mga umano’y mabagal na pagkilos bilang hepe ng DILG tulad nung tumama ang super bagyong Yolanda. Base sa inyong track record sa DOTC at DILG, paano po ninyo patutunayang kayo ay may kakayahan maging isang epektibong Presidente ng Pilipinas? Meron po kayong 90 seconds, Mr. Secretary.
MAR: Salamat, Mike. Simulan natin sa DOTC. Noong ako po ay nasa DOTC, mahigit isang daang (100) kontrata sa halagang mahigit-kumulang isang daang bilyon (?100,000,000,000) ang napa-bid namin na walang anomalya, walang alingaw-ngaw, walang kontrobersiya. Yan, nangyari lahat yan. Ports, airports, ibang mga imprastraktura na nangyayari at ginawa hanggang sa ngayon. Pangalawa, sa MRT. Bakit ko tinanggihan ang proposal ng pribadong sektor na magpatuloy ang kanilang kontrata sa MRT? Dahil gusto nilang pahabain ito ng labinlimang dagdag na taon, itong ma-anomalyang kontrata na ngayon ay sanhi ng problema natin; plus, dadagdagan pa nila yung singil sa ating mga pasahero. Kaya’t tinanggihan ko yan. Dyan nagsimula yung ating paghahanap ng makabagong paraan para magkaroon tayo ng mga tren. Ang mga tren ay nandyan na, parating na, at ngayon sa susunod na mga buwan ay mapapakinabangan na ng ating mga kababayan. Pagdating naman sa DILG. Ang Yolanda ang pinakamalakas na bagyo sa kasaysayan ng mundo. Ang buong gobyerno ay nandun. Nandun ako bago, habang, at pagkatapos ng bagyo. Hindi ako bumitiw hanggang nag-stabilize ang sitwasyon at hindi ako tulad ng iba na dumating, nag-helicopter, nagturista, umalis, at marami na ngayong sinasabi.
Enriquez: Maraming salamat po, Secretary. Babalikan po natin si Vice President Binay. Mr. Vice President, sang-ayon ba kayo sa sinabi ni Secretary? Matagal kayong naging miyembro ng kabinete, kasama nyo siya. Sige po, Mr. Vice President.
BINAY: Eh alam po ninyo, hindi ho mangyayari kung ako ho ang napalagay dun sa pwesto ni Secretary Roxas, yun bang analysis-paralysis. Ako ho is a decisive and effective leader. Hindi ho ako paulit-ulit, walang dinedesisyunan. Yung PPPP, iisa pa lang o dadalawa pa lang, eh kailangang-kailangan ho natin yung PPPP na yun, para magkaroon ho tayo ng pagbabago sa ating mga infrastructure needs. Kung ako ho ang pinatutungkulan ni Secretary Roxas dun ho sa pagkaka-helicopter, aba, eh yung helicopter, marami akong nakita. Siya? Eh nasaan ho siya? Pagkatapos ho nung lumindol at mangyari yung lahat sa Leyte, nawala na sya. Kaya naman ho, grabe ang galit sa kanya ng mga taga-Leyte dahil sa kapalpakan niya sa paghawak sa problema ng Yolanda.
Enriquez: Secretary Roxas, meron po kayong 30 seconds pa ho. Sige po.
MAR:         Andun po ako labing-anim na araw. Hindi ko binitiwan, hindi ko kinalimutan, at hindi ko phinoto-op o pinulitika ang ating mga kababayan. Nandun ako simula – bago pa dumating ang Yolanda at ginawa ko ang lahat. Matitingnan kita, Mike, at kahit sino sa ating bansa, mata sa mata, at sabihin lahat na maaaring magawa sa kapanahunang ‘yon ay nagawa.
Enriquez: Maraming salamat po, Mr. Secretary. Dyan po nagtatapos ang Round One pa lang po ito. Mas mainit sa Round Two dahil ang susunod nating tatalakayin, mga kapuso, ay ang kahirapan at ang pagpapabuti sa buhay ng mga Pilipino.
Jessica: Kilatisin, busisiin ang inyong pipiliin.
Enriquez: Magbabalik po ang PiliPinas Debates 2016.
Jessica:Samantala, makikita po ninyo ngayon ang ating Twitter heatmap. Kapag mas marami pong bilog na pula sa lugar, mas marami po ang tweets na nagmumula riyan. At makikita po natin na umuulan na ang mga tweets tungkol sa debate sa Metro Manila. Umiinit na rin ang diskusyon sa Twitter sa Cagayan de Oro City mismo, kung saan po tayo naroon. Ayan po ang ating Twitter heatmap.
Jessica: Live pa rin po tayo mula rito sa Capitol University sa Cagayan de Oro City.
Enriquez: At Round Two na po tayo. Ang sunod na isyung pagdedebatehan po ng mga kandidato ay yung lagi nating nagiging paksa tuwing eleksyon, ang kahirapan. Partikular na po na tututukan natin, paano ba mapapabuti ang buhay ng ating mga kababayan lalo na yung mga mahihirap?
Sa mga nakalipas na taon, lumago ang ekonomiya ng Pilipinas pero halos hindi nagbago ang poverty incidence o kahirapan sa bansa. Pinakamahirap na sektor ang agrikultura kung saan kabilang ang mga mangingisda at mga magsasaka. Sa kasalukuyan, milyun-milyong Pilipino pa rin ang walang trabaho. Paano ito tutugunan ng susunod na pangulo?
Jessica: Para sa Round Two, nagbunutan na po ang mga kinatawan ng ating mga kandidato ng kanilang pagkakasunud-sunod. At ang una pong maghaharap ay sina Vice President Binay at si Senadora Poe. Sa round na ito, bubunutin din po natin ang mga tanong para sa ating mga kandidato.
Enriquez: At simulan na po natin, ang mga kapuso, ang unang tanong po ay para kay Vice President Binay, at ito po’t bubunutin natin ang tanong mula dito po sa-
Jessica: Sisidlan.
Enriquez: Sisidlan. Yung bilog na tambyolong gawa sa kristal. Mr. Vice President, meron po kayong 60 seconds –
Jessica: Ninety.
Enriquez: Ninety seconds, sorry po, 90 seconds. Maraming magsasaka ang baon po sa utang pagkatapos ng anihan dahil sa kababayad sa hiniram nila na pambili ng abono, pag-upa sa lupa, pag-upa sa sasakyan para maibaba ang kalakal nila, patuloy naman ang pag-angkat natin ng mas murang bigas at mas murang gulay na lalong nagpapahirap sa mga magsasaka. May plano ba kayo para matulungan ang ating mga magsasaka na hindi nadedehado naman ang mga mamimili. Ninety seconds, Mr. Vice President.
BINAY: Imo-modernize po natin ang agrikultura. Bale ba naman, ang agrikultura ay napakaliit ng kontribusyon sa GDP natin. ‘Yun hong ating mga magsasaka, kunin muna ho natin ‘yung CARP. Yung CARP po, maganda ho ang intensyon doon ha. Pero among others, that is to make the lands productive. Kasama na ho diyan ‘yung mga magsasaka na sinasabi niyo na naghihirap dahil sa ‘yung parte nung CARP na ‘yon tutulungan, isa-subsidize ‘yan, a-assist-ehan ng ating pamahalaan, fertilizer, at iba pang mga post-harvest requirements. Pangalawa, ‘yung irrigation fee po, dapat tanggalin na ho natin ‘yon. Pangatlo, ‘yun hong post-harvest problem. Alam n’yo ba, mga kababayan, na mas malaki ho ang nawawala sa post-harvest kaysa doon sa kinikita? Pangatlo, dapat ho tayo e – mang-akit pa ho tayo ng mga magkakapital para ho meron po tayong makakatulong doon sa infrastructure requirements. ‘Yan po ay ginawa namin sa Makati. Ang ginawa namin sa Makati, mai-ahon ho ang kahirapan, suportado ho ng pamahalaan.
Enriquez: Salamat ho, Mr. Vice President. Senadora Grace Poe, ano pong reaksyon niyo sa sinabi ni Bise Presidente, Senadora? You have 60 seconds, Senadora.
POE: Importante po para sa ating mga magsasaka intindihin natin kung magkano kinikita nila, 17,000 pesos, mga nagtatanim ng palay for every 1 hectar. So kung tatlo binigay sa kanila ng Agrarian Reform kikitain nila siguro mga 152 pesos a day. So talagang napaka liit. Dapat libre na irigasyon, dapat may crop insurance. Pero di lamang iyon, dapat magkaruon ng agro industrial zones kung saan magkasama ang DTI at ang DA para ma-market ang products ng mga magsasaka. Mag soil testing tayo angang mga added value na pwede para ditto sa lupa nila, ano mas kikita sila, palay ba o kape o kung ano man. Tandaan natin sa niyog ang average age n gating mga puno ay 6 years old na kaya konti na lang ang binubunga nito, kailangan replanting. Gamitin na natin ang pondo ng Coconut Levy para dito sa mga magsasaka ng niyog. Importante rin, isipin natin, pwedeng coco coir, pwedeng virgin coconut oil, pwedeng coco water, pwedeng kung anu-anong mga programa na pwedeng gamitin para dito. Added value para sa magsasaka.
Enriquez: Okay. Mr. Vice President, may 30 seconds po kayo sumagot kay Senadora kung meron man ho.
BINAY: Wala na ho, at pareho naman ho kami ni Senadora dun ho sa assistance and subsidy coming from government. Ang idadagdag ko lang po, kung ako ay makakapagdagdag, ay yun hong high-yielding crops. Dapat ho mag shift na rin ho tayo dun kasi ang crops natin, basically, it’s corn, rice, and coconut. Marami ho tayong lupa na angkop na angkop sa high-yielding crops.
Enriquez: Salamat po, Mr. Vice President.
Jessica: Up next ay ang paghaharap nina Senadora Grace Poe at Senadora Miriam Defensor-Santiago. Senator Poe, narito pa ang inyong tanong. Meron po kayong 90 seconds. Sandali lang po. Ito po ang inyong tanong.
Ano po ang gagawin ng inyong administrasyon para matiyak na may pagkain ang 2.5 o 2.6 milyong pamilyang Pilipino na nagsabi sa SWS na sila ay nagugutom araw-araw.
POE: Ang una talaga para sa akin ay dapat magkaroon ng libreng pananghalian sa ating mga public schools dahil ‘yan ay diretso sa tiyan ng mga bata. Hindi po matututo ang ating mga bata at hindi po tatalino kung sila po ay nagugutom. ‘Yan ang pinaka-una. Pangalawa po, ang pinakamahihirap na ating mga kababayan ay nasa sektor ng agrikultura. At alam naman po natin na ang mismo nagtatanim ng palay at bigas, sila po talaga, bumibili pa ng bigas sa palengke. Kailangan talaga ay bigyan ng tamang subsidiya at least sa paumpisa man lang, sa irigasyon at iba pa, para naman mas maging competitive sila. Kailangan na po ng replanting ng ating mga niyog. Sapagka’t tayo po ang fifth largest producer siguro ng niyog sa buong mundo, pero hindi natin sila binibigyan ng sapat na suporta. Nasa lagpas P70 billion na po ang nandiyan, nakatengga lamang na coconut funds na dapat mabigyan ng scholarships itong mga nagtatanim ng niyog, para bumaba ang presyo. At importante rin na ang ating gobyerno ay bantayan naman, sapagkat kung biibigyan natin ng added value o yung matataas na value ng mga crops ang ating mga magsasaka at mag-aangkat tayo ng mga ibang bagay, huwag nating kalilimutan na huwag pa rin natin pababayaan ang sektor ng agrikultura kung tayo’y mag-aangkat ng mga ibang mga pagkain. So importante po ‘yan sapagkat habang may nagugutom sa ating bansa, hindi natin pwedeng sabihin na nagiging matagumpay ang ating ekonomiya.
Jessica: Ano po ang inyong tugon rito, Senator Miriam Defensor Santiago? Sixty seconds, po.
MIRIAM: Well, promises are very easy to make but which president of our country, just like us presidentiables for 2016, has ever abolished or at least reduced the incidence of poverty in our country? None. I say this with all conviction as former Agrarian Reform secretary. Eh pangako lang nang pangako. Saan natin kukunin lahat ng pera na ito na igagastos para sa mga sinasabing mga plano nila? That is the question.
Jessica: Senator Poe, ang inyo pong counter-rebuttal. You have 30 seconds.
POE: Kaya siguro napapanahon na na magkaroon ng isang may bagong perspektibo. Marami diyan ang namuno na noon bilang pangulo, matagal na sila sa gobyerno, marahil hindi na sila nag-iisip ng ibang paraan para makatulong sa ating bayan at sa ating ekonomiya. Noong panahon ni Pangulong Marcos, nagkaroon ng nutribun. Hindi ‘yan kumpleto sa pagpapakain sa mga bata, pero kahit papaano, nagkaroon ng feeding program para sa ating pamahalaan. Noong panahon ni Pangulong Erap, ‘yun lamang ang oras kung saan kahit papaano tumaas ang yield ng agrikultura. Meron po tayong pag-asa kaya lang kailangan tapat, hindi nangungurakot, at mabilis kumilos.
Jessica: Maraming salamat po, Senator Poe.
Enriquez: Ang makakaharap naman po ni Senadora Miriam Defensor-Santiago ay si dating DILG secretary, MAR. Senator Santiago, bubunutin ko po ang tanong para sa inyo. Masikip ang butas nitong – kung ano man ito.
Jessica: Parang Ms. Universe na fishbowl.
Enriquez: Okay, confidently masikip. Okay. Lumago po ang ekonomiya ng Pilipinas nitong mga nagdaang taon, walang kaduda-duda, ang sabi ng nakakarami. At sa pagtatapos ng 2015, umangat ang ating ekonomiya ng 6.3 percent. Sa kabila nito, malaking porsyento ng ating mga kababayan ang naghihirap. Kung kayo po ang magiging susunod na presidente ng Pilipinas, Senadora, paano niyo ibababa ang mga nagdarahop sa – ang pag-unlad ng ekonomiya at paano ninyo sisiguraduhin na yung yaman ay hindi mananatili – ay, si Senadora Poe, no? Si Senador Grace? Sandali, sandali.
Jessica: Senator Miriam.
Enriquez: Sorry po. Oo, si Senadora Miriam ang kausap ko. Siya po ang tinatanong ko. Opo. Ito po ang tanong, Senadora. Papaano niyo sisiguraduhin na yung yaman ay hindi mananatili sa ilan lamang kung hindi bababa sa mas nakakaraming mga Pilipino? Senadora, 90 seconds please.
MIRIAM: Una, pagandahin natin, ibig sabihin, bigyan natin ng mas maraming pera sa budget itong mga factors na ito: Number one, health. Ang kalusugan ng ating mga mahihirap. Karamihan sa kanila may mga sakit e, hindi na rin makatrabaho. Pangalawa, education. Importante sa tao na edukado siya, kaya siguro hindi tama ang ating mga pagpili noon dahil maraming hindi edukado nagboboto. Pangatlo, rural infrastructure or social welfare improvements. Lahat ng ito nangangailangan na ang ating taxes should either be lowered or raised. Wala tayong eskapo diyan. So, we either have to consent to raise taxes or we should lower taxes. Hindi naman papayag ang gobyerno na kulang sa pera ang ating budget kaya the remedy will be to decrease some taxes. For example, the estate tax should be erased. Panggulo lang yan e. Naging judge ako marami akong estate taxes cases na sampung taon na hindi pa ma-resolbar. Pangalawa, real estate tax should be abolished. Law should be piggy-backed with a real property tax on the national-level kaya dalawang beses magbabayad. Kaya mahirap labanan ito. Ang kailangan dyan is the will to win.
Enriquez: Salamat po, Senadora. Okay, si Secretary Roxas, may reaksyon kayo? Sige po, Secretary.
Jessica: Sixty seconds.
MAR: Ang masasabi ko lang, ‘no, na tama lumago ang ating ekonomiya. In fact, fastest growing itong nakaraang anim na taon o limang taon kumpara sa nakaraan. Itong paglago ay nakahatid na rin ng kaginhawaan sa ating mga kababayan. Mahigit dalawang milyon na mga tao ang naitawid mula sa poverty line to above the poverty line. Magreklamo man o mag-kuwestyon man sa datos, pero yan ang datos ng ating NEDA at ng ating mga statistical office. Two million families ngayon ay hindi na kabahagi ng tinatawag na mahihirap. Dagdag pa doon ay yung ating mga safety nets. May safety net tayo sa PhilHealth. Noong nakaraang taon, kung magkasakit ka, kasama ng anim at kalahating milyong mga pasyente, natulungan ka ng PhilHealth sa halagang ?65 bilyon. Kung dati-rati bawal magkasakit, ngayon may kasangga ka, ang inyong gobyerno, para hindi na mauubos ang laman ng bulsa mo sa kakabayad ng pagpapagamot. Iyan ang inihatid ng Daang Matuwid, ‘yan ang itutuloy ko sakaling mabigyan ako ng pagkakataon.
Enriquez: Salamat po, Mr. Secretary. Senadora Santiago, you have 30 seconds to reply, to react kung gusto niyo po.
MIRIAM: As I said, these are all promises way up in the sky. Promises in the sky is the program of government of many officials running for public office. Saan natin kukunin ang pera? Yun ang tinatanong ko. Saan? Sino ang magbibigay, magdo-donate? Mga mayayaman ba? Dadagdagan natin dahilan sa mayaman sila? Malaking problema ‘yang where to source the funds. I can make an entire list from here to there of all my promises to you, but they will each cost taxes.
Enriquez: Salamat po, Madam Senator. Mga kapuso, hindi pa ho tapos ang Round Two. Pero ngayon pa lang po, pinapaalam po namin sa inyo na number one trending topic sa Pilipinas at sa buong mundo ang #PiliPinasdebate2016. ‘Eto po ay – hihinga lang po tayo –
Jessica: Worldwide! Magandang pangitain yan, Mike, kasi ibig sabihin, napakarami nating mga kababayan ang interesadong-interesado sa sasabihin ng ating mga kandidato.
Enriquez: Maganda ito para sa bayan. Kaya lahat tayo, hihinga muna ng saglit dahil tumitindi po ang ating talakayan ngayong hapon.
Jessica: Kilatisin, busisiin ang inyong pipiliin.
Enriquez: At magbabalik po ang Pilipinas Debates 2016. Diyan lang po kayo!
Jessica: Makikita po ninyo ang heatmap ng Facebook naman. Kanina, heatmap ng Twitter, ngayon po naman heatmap ng Facebook. Ang Davao City at ang Ilocos Norte po –
Enriquez: Davao at Ilocos Norte!
Jessica: Ang pinaka-aktibo ngayon sa diskusyon sa Facebook tungkol sa eleksyon.
[INTERMISSION]
Jessica: Ang inyo pong napapanood ay ang mga nanunuod sa gymnasium dito pa rin sa Capitol University sa Cagayan de Oro City. Nasa isang libo’t limang daang (1,500) tao ang kasakuluyang nanunuod noon live ng ating presidential debate.
Enriquez: At nagpapatuloy po ang ating pagkilatis sa mga kandidato sa pagkapresidente dito sa PiliPinas Debates 2016.
Jessica: Nasa Round Two pa rin po tayo, mga kapuso, para talakayin ang issue ng kahirapan at ang pagpapabuti ng buhay ng ating mga kababayan.
Enriquez: Okay. Si dating DILG Secretary MAR naman po ang sasalang at ang makakaharap niya po ay ang alkalde ng Lungsod ng Davao, DUTERTE.
Secretary Roxas, binubunot ko na po ‘yong tanong para sa inyo. Biglang lumuwag ‘yung butas kung kayo na. O, ‘eto po.
Paunti na ng paunti ang nahuhuli ng mga mangingisda natin. Maswerte na po kung kumita ang mga mangingisda ng dalawang-daang piso (?200) kada araw. Ano ang magiging programa ng inyong administrasyon para mai-angat ang kabuhayan ng mga mangingisda at mapangalagaan ang ating karagatan? Mayroon po kayong 90 seconds para sumagot.
MAR: Para sa ating mangingisda, ang pinakamahalaga ay ang murang pautang. Nauubos ang kanilang capital, and kanilang kinikita sa kakabayad ng interes at amortisasyon sa kanilang inuutang. Hindi pa nga sila nagpapalaot, iniutang na nila ang kanilang huhulihin. Kaya murang pautang ang isa sa pinakasusi para sa kanilang kaginhawaan.
Pangalawa, makabagong teknolohiya. Importante ito. Doon lang sa Dagupan sa ating Bottom Up Budgeting, may napakagandang project na gagawin natin ito sakaling ako’y maging pangulo sa buong Pilipinas na bigyan natin ng fish finder, ito ‘yong mga radar. Para sa ating mga mangingisda, nakikita nila kaagad kung saan ‘yong mga isda. Hindi naaksaya ang kanilang panahon at pera sa kakabili ng gasolina. Direkta sila kung saan yung mga isda, nahuhuli nila ito, balik, sariwa pa, naibebenta nila sa magandang presyo.
Pangatlo, post-catch facilities. Ito yung mga chiller. Ito yung mga packaging na mahalaga para mas mataas ang kikitain nila kumpara sa kinikita nila ngayon. Sa ngayon, limitado ang kanilang kita dahil nabubulok ang kanilang isda. Pag nagkaroon ng mga post-catch facilities tulad ng mga chiller, tulad ng mga reefer vans, dadalhin ang kanilang huli sa mga pamilihan. Gaganda ang kanilang kita.
At panghuli, ang pinakamahalaga ay imprastraktura. Imprastraktura para mas madali nilang maparating ang kanilang huli sa mga pamilihan.
Enriquez: Salamat po, Mr. Secretary. Mayor Duterte, mayroon po kayong 60 seconds para mag-react ka. Agree ba kayo kay Secretary Roxas?
DUTERTE: I cannot rebut. Yeah. I cannot rebut what he has said because it’s all true. Gusto ko ngang kopyahin kung papayag siya eh. Idagdag ko nalang yung akin.
Enriquez: Payag ba kayo, Secretary?
MAR: Oo naman. Bakit hindi?
Enriquez: Tuloy niyo, Mayor.
DUTERTE: Well, I said – this is true in every program of government. Ang problema lang ho kasi dito, maraming tayong problema in the past. There were a lot of problems to help our fellowmen, fisheries, the farmers and all. Ang nakakaproblema ho dito is in the implementation along the way because if you have incompetent and corrupt officials, it will be the same. Biyayang Dagat noon was the greatest program of any government but along the way, sumabog because there was corruption. Ma’am Miriam says it all. Wala akong ma-debate sa lahat nila. Problema incompetence ng mga tao and corruption, eh hinda ‘yan naco-correct eh.
Enriquez: Okay. Salamat po, Mayor. Secretary Roxas, 30 seconds. Incompetence and corruption. Secretary, 30 seconds.
MAR: Nasa sentro ng programa ng Daang Matuwid, nasa sentro ng diwa ng pagkatao ni MAR ‘yong anti-corruption sa mahigit dalawampung taon ng panunungkulan, ni minsan hindi nabahiran ang ating pangalan ng kahit anong anomaliya. Ako galit sa mga corrupt at hindi ko papayagan na magkaroon ng corruption sa aking panunungkulan. Ang importante dito ay itong mga nasabi ko ay nasimulan nang magawa, nasimulan nang matamasa ng ating mga mangingisda at itutuloy ko ‘yan, papalawakin ko ‘yan para mas marami pa ang giginhawa sa ating mga programa.
Enriquez: Salamat po, Secretary Roxas.
Jessica: Ang nabunot naman ni Mayor Duterte ay si Vice President, Jejomar Binay. Mayor Duterte, narito po ang inyong tanong. Meron po kayong 90 seconds para po sagutin ito.
Ang tanong, isa sa mga problema ng mga magsasaka at mamimili ang pagkakaroon ng mga rice cartel na nasa likod ng smuggling at price manipulation. Paano babanggain ng administrasyon ninyo ang mga rice cartel na ito?
DUTERTE: Sus, ma’am, kung ‘yan lang, I’ll do it in three days. Hulihin ko lang ‘yong gagong – ‘yong – when I testified in the senate, I identified somebody there. Bangayan. He was one of those smuggling rice. ‘Yong cartel nila, madali ‘yan. As president – sabi ko nga three to six months tapos lahat ito eh. No, really. I am willing to stake my honor, my profession, and my life. Three to six months, malinis itong bayan na ito pati ‘yong cartel-cartel na ‘yan and even those itong mga 5-6. Ang ginagawa, nagpapahiram pa doon sa mga farmers, tapos, binibentahan pa ng appliance. Kaya kung sa Davao, sabi ko, “Stop it! Stop it. Do not oppress the people.” Kaya lahat ganito. We would like to build food terminals and we would like to bank – Landbank to come in and give money to the farmers, then allow them – the Department of Trade to help in the establishment of credit unions, cooperatives. Doon maghiram. And I said ang pinakamaganda is $1 billion per region. Doon sila magtayo ng kooperatiba nila para kanila ang binabayaran nila.
Jessica: Vice President Binay, ano po ang tugon ninyo sa sinabi ni Mayor Duterte?
BINAY: Alam po ninyo, ‘yong problema ng smuggling eh makikita ho ninyo ‘yong leader. Doon ho nagsisimula ang problema kasi ang leader hindi decisive, hindi effective. Alam ang problema eh. Eh ba’t hindi mo solusyunan? Eh, kasi hindi marunong mamuno. Ako ho, yung problema namin, sa ‘min, hindi kami masyadong naproblemahan ng mga crime o kung anu-ano pa dahil sa ako ho, eh I’m a decisive leader. I hit the ground running. Haharapin ko ang problem. Dito, halimbawa, may problema nga dito sa Mindanao dahil diyan sa mga kuryente, eh wala eh. Indecisive. Ineffective. Walang aksyon. May problema, hindi sinusolusyunan kaya ho nagkakaroon ng walang nagagawa sa smuggling.
Jessica: Turn po ni Mayor Duterte para magbigay po ng kanyang counter-rebuttal.
Enriquez: 30 seconds, Mayor.
Jessica: Mayor Duterte.
DUTERTE: I have nothing to rebut in that statement. If it’s just a matter of rebutting, it’s useless because it’s all good. Problems I said is, is there the money? Because ang pinaka – with El Niño coming in, the fundamental duty of a president is to see to it that food is available and food is affordable. ‘Yan ho ang problema talaga.
Jessica: Maraming salamat, Davao City DUTERTE. Sarado na po ang Round 2. Sa ating pagbabalik, ang third and final round. Ang isyung sunod natin hihimayin, abangan lamang po. Kilatisin, busisiin ang inyong pipiliin.
Enriquez: Magbabalik po ang PiliPinas Debates 2016.
‘Eto po ang inyong makikita ngayon ay ang ating discussion trend sa Facebook naman po na mas marami pong mga babae kaysa sa mga lalake ang nakikilahok sa diskusyon sa Facebook sa PiliPinas Debates 2016. Ang kabataan edad 18 hanggang 25 anyos ang pinaka-aktibo. Mabuhay ang mga kabataan! Wala ba kayong mga kamay? Para sa mga kabataan.
[End of Round 2]
[INTERMISSION]
Enriquez: At ‘eto po muli ang isa na namang kuha ng GMA 360-degree camera. Maari niyong kontrolin ‘yan para makasilip kayo sa loob nitong debate hall. Ayan o, mga kapuso, magpunta lamang po kayo sa gmanews.tv. Live po ‘yan, mga kapuso. Tuloy ang ating pagkilatis at pagbusisi sa mga kandidato sa pagkapangulo dito sa PiliPinas Debates 2016. Round 3 na po tayo, mga kapuso. Dito, mga isyu po na kinakaharap ng ating kinaroroonan sa mga sandaling ito, Mindanao, tututukan ng kasama natin na magtatanong po mula sa social media.
Itinuturing na Food Basket ng Pilipinas ang Mindanao. Pero dito rin matatagpuan ang lima sa sampung pinakamahirap na probinsya sa bansa. Dekada na rin ang binilang ng kaguluhan. Ilang usaping pangkapayapaan ang sinimulan pero bigo pa ring makamit ang pangmatagalang kapayapaan. Ano ang magiging hakbang ng susunod na pangulo?
Jessica: Makakasama po natin sa pagtatanong sa mga kandidato sa round na ito, si John Nery, ang editor-in-chief ng INQUIRER.net. Nag-ikot po sila sa Mindanao para kumalap ng mga tanong mula sa publiko at ilan nga po riyan ay kasama sa mga posibleng matanong sa ating mga kandidato. Katulad sa Round Two, bubunutin pa rin natin ang mga tanong sa mga kandidato at gaya rin sa Round Two, nagbunutan na po ang mga kinatawan ng mga kandidato ng kanilang sequence o pagkakasunod-sunod.
Enriquez: ‘Eto na po mga kapuso, ang unang sasalang, mula sa Mindanao, si DUTERTE na ang makakatapat po ay si dating Secretary MAR. Pero bago po ‘yang dalawang ‘yan, si John Nery muna.
John Nery: Maayong gabii, Mike. Mayor Duterte.
DUTERTE: Yes, sir.
John Nery: Kayo po ang kandidato mula sa Mindanao. Ito po ang inyong tanong.
May nagpadala sa amin ng litrato sa social media. Makikita rito ang isang maputik na kalsada at isang ilog na walang tulay sa Zamboanga. Galit na raw ang mga katulad ni Ken Sharif dahil matagal na nilang hinihiling ang maayos na tulay at kalsada. Kung ikaw ang magiging pangulo, paano mo tutugunan ang hinaing ni Ken at paano mo maiiwasan ang irregularities sa mga infrastructure projects? Meron po kayong 90 seconds.
DUTERTE: Yes, sir. I will have to tell you that 65% or 64% of the infrastructure projects are here in Manila. I’m not – also want you to know that 19% lang ang binigay sa Region 19. Well, of course, that is the disparity and that is why the Mindanaoans asking you now if galit na galit si Allah kasi ang aming lawful share sa taxes hindi ibinibigay. Remember that Mindanao contributes to the country’s coffers 54% of the total export earnings in dollars. Magkano ‘yan? Well, it would depend on <inaudible> but ang Mindanao kasi ang nagbibigay sa agricultural products sa country na ito. Nineteen billion (?19,000,000,000) only for Region 11? I don’t know how much the others are getting. Iyan ho. It is this disparity and that is why people are clamoring for a federal government. I-dissipate na muna natin yung central powers for, after all, that is a symbol of our being oppressed as a people a long time ago. You have to give us our share and we will – and, of course, you have to restore law and order.
Enriquez: Salamat po, Mayor. Secretary Roxas, ano hong reaksyon niyo sa sinabi ni Mayor Duterte? Meron po kayong 60 seconds. Sige po.
MAR: Salamat. Unang-una ay tutugunan natin ang pangangailangan ng pagtayo ng tulay doon sa kung saan mang bayan ‘yon. Pero, habang totoo na napag-iwanan ang Mindanao, hindi na po ‘yan ang nangyayari ngayon. In fact, Mindanao today has twice the amount of infrastructure in the last five years than it had in the last twelve years. Two hundred sixty billion pesos (?260,000,000,000) ang dumating sa Mindanao itong nakaraang limang taon kumpara sa one hundred twenty-five billion (?125,000,000,000) noong labing-dalawang taon ni Erap at ni – I’m sorry, ni Gloria at ni Erap. So, hinahabol na natin. Lumalaki na ang ating pagtugon sa pangangailangan ng Mindanao. Is this enough? Hindi pa. Kaya tuloy-tuloy ang ating programa na kung saan mas maraming infrastructure. Tulad ng nakita natin, pag-landing sa Laguindingan papasok dito. ‘Yan nangyari sa Daang Matuwid. ‘Yan ang halimbawa ng mga infrastructure na pinarating natin sa Mindanao.
Enriquez: Salamat po, Mr. Secretary. Mayor Duterte, mayroon ba kayong tanong, reaksyon? 30 seconds.
DUTERTE: Wala man akong nakitang Tuwid na Daan. Puro kulubot man iyan. No, no. I said this year, the budget was given to Manila, the largest portion of it was 64%. Ang binigay sa Region 11, nineteen billion (?19,000,000,000), kanila, 64. O, how can you expect Mindanao to develop? It’s a question of money. You do not count the accounts that was given us over the last five years. Ah naubos ‘yon sa corruption at incompetence.
Enriquez: Salamat po, Mayor. Salamat po.
Jessica: Sunod namang sasalang ay si Dating Secretary Roxas at ang makakaharap niya si Vice President Binay. Ang tanong, mula pa rin kay John Nery.
John Nery: Daghang salamat, Jessica. Ginoong Roxas, ang tanong po sa inyo, sa pinakahuling Pulse Asia Survey, lumalabas na pangunahing isyu ng mga kabataan sa Mindanao ang problema ng illegal na droga. Sa buong bansa, 1.7 million (1,700,000) ang lulong sa droga. Kapag ikaw ang naging pangulo, paano mo tutugunan ang problemang ito? Ano ang gagawin – ano ang gagawin sa mga drug cartel? Kailangan bang ibalik ang death penalty para masolusyunan ang problema?
Enriquez: 90 seconds, Secretary.
MAR: Ang droga ay isa sa pinakamatinding problema na hinaharap natin bilang isang lipunan. Walang pamilya sa ating buong bansa na hindi tinamaan sa problema ng droga. Tututukan natin ito. Natutukan na natin ito. At tututukan natin ito sa pamamagitan ng sa taas paghabol kumbaga sa sibat ‘yong tinatawag nating Lambat-Sibat. Sibat, hahabulin natin yung mga cartel tulad ng ginawa namin sa PNP noong ako po ay DILG. Mahigit dalawang billion (?2,000,000,000) ang halaga ng droga na nahuli noong kapanahunan ko. Iyan ang mga cartel. Sa baba naman, sa pamamagitan ng lambat. Policing. Street, sityo, and house-level policing ang kinakailangan. Ganoon pa man, hindi natin malulutas ang problema ng droga kung aasahan natin ang pulis lang. Ito’y problema ng buong lipunan. It takes all of us coming together, mga guro, mga magulang, mga kapitbahay, lahat po ng lipunan ay dapat magtulong-tulong para malutas natin ang problema ng droga. Hindi ito madali. Malaking pera ito kasama na ‘yong mga kurap, iba politico, iba mga pulis. So, anti-corruption pa rin ang pinakamahalagang sandata para malabanan natin ang droga.
Jessica: Ang inyo pong reaksyon, Vice President Binay. 60 seconds.
BINAY: Unang-una, ang problema po diyan ay mahina ang enforcement. Nandiyan na po nalalaman na mga illegal drug syndicates? Ano ho ang ginawa? Eh walang masyadong nahahabla. Kung may nahahabla man, wala naman hong nangyayari kasi, isa pa, hindi ho effective eh. Hindi ho decisive ho ang ating leadership. Ako, sa Makati, hindi ko – inabutan ko ang problema po iyan ha ‘yang problema ng droga pero ako ho ay decisive. Wala tayong papayagan ‘yong mga kaso ng illegal drug syndicates. Ako, tuwing maghaharap-harap kami, tinatanong ko, “Uy, ano na ba ang mga kaso? Nagawa na ba? Na-solusyunan na ba?” Eh, sa uulitin ko, ‘di ba yung banggit doon sa death penalty, hindi ako naniniwala sa death penalty eh. Eh, gawa po ng Dios ‘yan. Hindi ho dapat nating gawin ‘yan. Uulitin ko, kailangan lamang ho decisive ang pagharap sa problema. Iyon ang wala kaya ho nagiging problema.
Jessica: Counter-rebuttal, Secretary Roxas, 30 seconds po.
MAR: Nabanggit ni Vice President Binay ang Makati, pero hindi ba ang totoo, dalawa ang Makati? Makati ng mga Ayala na maunlad, maraming trabaho, at Makati ng mga Binay na mahirap pa rin, Comembo, Rembo, nandiyan pa rin ang mga mahihirap, nandiyan pa rin ang mga droga. In fact, Makati has the highest drug rate. Lahat ng mga mayayaman diyan, lahat ng clubs, bawat Biyernes, Sabado, nandiyan laganap ang droga sa Makati.
Jessica: Maraming salamat po, dating DILG Secretary MAR.
BINAY: Pwede ba akong sumagot dun?
Enriquez: Mabilis lang po.
BINAY: Oo.
Enriquez: Sige po, Vice President.
BINAY: Ewan ko kung saan iyong statistics ni Mr. Roxas. Hindi ho naging problema sa amin ang droga. Iyong Embo, naku, masaya ho ang mga tao doon kasi mga lupa doon naibigay ko at malaki na ang halaga. Wala hong kahirapan sa Rembo. Sa buong Makati, nakapag-deliver po kami at naiangat po naming ang buhay ng bawat taga-Makati.
Enriquez: Okay. Marami pong salamat, Vice President.
MAR: Dadalhin ko po si Vice President Binay sa mga housing na kung saan nila nilagay ang mga nailipat nila para makita kung gaano kahirap pa rin ang mga taong nailipat nila.
Enriquez: Okay. Sige po. Babalik po tayo sa ating sequence. Mamaya po, huwag kayong mag-alala. Itutuloy po nila ‘yan. Gusto niyo? Palakpak kung gusto niyo. ‘Yun! ‘Yun o! Si – sandali lang po. Mr…
Jessica: Si Vice President Binay naman ngayon.
Enriquez: Oo, si Vice President Binay. Opo.
Jessica: Makakaharap si Senadora Miriam Defensor-Santiago. Puntahan po muli natin si John Nery. John?
John Nery: Salamat, Jessica. Mr. Vice President, ito po ang tanong para sa inyo.
Sa pag-iikot namin sa Mindanao, lumalabas na nais ng mga kabataan na maipasa ang anti-political dynasty bill. Kayo po ay kabilang sa isang political dynasty. Ito ba – paano niyo bibigyan ng prayoridad itong panukalang batas na ipasabuhay ang constitutional provision laban sa political dynasty. Mayroon po kayong 90 seconds.
BINAY: Unang-una po eh kailangan maging maliwanag ho kung ano ba ho talaga ang dynasty na tinutukoy. Oo nga’t nandiyan na po sa Saligang Batas ‘yang labanan ang dynasty pero hindi ho magkasundo kung ano ba ho talaga ang definition ng dynasty.
Pangalawa, bakit naman ho magkakaroon ng batas para pagbawalan ‘yung gustong magtrabaho qualified naman at mahahalal naman sa isang malinis at marangal na halalan? Hindi naman ho guarantee na porkeng kamag-anak mananalo. Ang Maynila, tagad ang anak, asawa, lahat ho natatalo. Uulitin ko lamang, kailangan lamang po ay magkaroon ng malinis at marangal na halalan. Palagay ko, nagsimula itong isyu sa dynasty ay dahil sa noong mga unang panahon, magkakamag-anak na overspending, patayan, at iba pa. Pero kung qualified, gustong magtrabaho, aba, bakit naman ho? Basta’t dadaan lamang sa isang marangal at malinis na halalan. Salus populi, sabi nga. Gusto ng tao. O, bakit naman ho ninyo haharangin? Dahil lang dahil sa kamag-anak?
Enriquez: Salamat po. Tapos na po, Mr. Vice President? Okay. Salamat po, Mr. Vice President. Senadora Miriam Defensor-Santiago, reaction please. You have 60 seconds, Senadora.
MIRIAM: The anti-dynasty provision is found, most of all, in our Constitution and it is a basic principle of Constitutional Law that anything written in the Constitution without more and without less, should be literally applied if possible. Sinabi na ng Constitution eh. Hanggang ngayon hindi pa naisabatas iyong akong bill ng anti-dynasty kaya hindi natin defined kung sino ang mga members ng dynasty, ano ang mga patakaran para subsume sila, ma-form part sila, ng isang dynasty. Dapat may batas na ganoon. Pinagsasabi ng mga miyembro ng kongreso na malabo. Ang totoo diyan, self-interest din sila. Gusto nila ang dynasty kasi mga dynasty ang mga pinanggalingan nila o pupuntahan nila. Ngayon, kung ayaw nila n’on, ‘di we have to amend the Constitution but while it is there, it must be obeyed. The Constitution is always and always supreme.
Enriquez: Salamat po, Senadora. Mr. Vice President, excuse me po. Ano po ang masasabi niyo diyan? 30 seconds.
BINAY: Si Miriam, meron ho siyang anak na halal. Eh, kung malabo ho ang depinisyon ng dynasty eh – eh ‘yon ho ang problema natin eh. Tama ho si Miriam, meron sa Constitution. Ang problema, walang implementation ng batas. Kaya ho tayo nagkakagulo pa.
Enriquez: Okay. Maraming salamat po, Mr. Vice President. Si Senadora parang…
Jessica: Kailangang sagutin niya kasi may nabanggit uli eh.
Enriquez: Parang may gusto kayong sabihin kanina. O sige na nga, Senadora. O, sige. Maikli lang. Mayroon ba kayong gustong sabihin?
MIRIAM: Hindi…
Enriquez: Napatingin kayo eh.
MIRIAM: Yeah. Kasi mali ang sinabi. Ang anak ko noon tumakbo ng party list representative. After one term, he did not run for another post.
Enriquez: So, wala po kayong anak sa gobyerno ngayon?
MIRIAM: Wala.
Enriquez: Okay. Salamat po. Klaro.
Jessica: And Round 3, ipagpatuloy po natin maya-maya lang. Kilatisin, busisiin, pakinggan ang inyong pipiliin. Magbabalik pa po ang PiliPinas Debates 2016.
Enriquez: Sa datos po ng Twitter, Jessica?
Jessica: Mataas na mataas po talaga ang interes ng publiko sa mga usapin kaugnay sa poverty and development. Dapat lang. Iyan ang pangunahin nating problema eh. Kasunod po naman niyan ang peace and order, track record, Mindanao issues, at corruption.
[INTERMISSION]
Enriquez: Nagbabalik po tayo dito sa Lungsod ng Cagayan de Oro dito sa Mindanao para sa pagpapatuloy ng PiliPinas Debates 2016 at magpapatuloy po tayo sa Round Three. Ito po, mga kapuso, pero bago po ‘yan, may mga nagtatanong po iyong nakikita sa tenga ni Vice President Binay. Ang tawag po diyan sa aming propesyon ay “override” o iyong tinatawag na “in-ear monitor.” Ganito po ‘yon, mga kapuso. Meron po kaming lilinawin. Nakakabit po ‘yon. Ang naririnig po doon ay ‘yong audio o tunog na on-the-air o sa himpapawid ng debate. Lahat po ng kandidato, inalok po namin lagyan niyan. Dapat maklaro po namin sa inyo ‘yon. At tanging ang nagpalagay lang po niyang override ay si Bise Presidente Binay. Salamat po.
Jessica: Ang atin pong hinihimay ngayong Round Three, mga isyung kinakaharap ng Mindanao at mga tanong mula po sa ating mga netizen.
Enriquez: ‘Eto na po ang susunod na magtatapatan, Senadora Miriam Defensor – Santiago at Senadora Grace Poe. Ang dalawang babaeng kandidato sa pagka-presidente. Balikan natin si John Nery. John.
John Nery: Salamat, Mike. Ito po ang susunod na tanong para kay Senadora Santiago. May mga nagsasabing para madepensahan ang Pilipinas sa sigalot sa West Philippine Sea, kailangan natin ang EDCA or Enhanced Defense Cooperation Agreement pero pangamba naman ng ilang kausap namin lalo na dito sa Cagayan de Oro na ang mga lugar na tulad ng Lumbia Airport ay gagamitin – na gagamitin para sa EDCA ay magiging militarized. Kayo po ba ay pabor sa EDCA? Kung hindi, ano ang nakikita ninyong alternatibo para madepensahan ang Pilipinas laban sa banta mula sa China?
Jessica: 90 seconds po.
MIRIAM: I am against the EDCA. In fact, I was the sponsor and author of the resolution passed in the senate expressing the sense of the senate that the EDCA should first pass the senate which is what happens to all other treaties. Bakit ito pinirmahan lang nga mga opisyales ng executive department na hindi binigay sa senado? Na lahat ng ibang mga treaty, ganoon ang paraan noon. Kaya galit talaga ako diyan dahil parang nagsusunud-sunuran tayo. Itong dalawang higante, ang China at ang United States parehong gustong kontrolahin ang Pilipinas. Bayaan mo na kung anong mga ambisyon nila sa sarili nila pero huwag nila tayo idamay. Kaya pareho lang iyan na mga ganid. Ang China gusto niya lahat ng produce kanya na kaya ayaw makipag-usap sa atin ng China ng one-on-one. Pilipinas, halimbawa, at saka China. Vietnam and China. Ganoon. Ang atin namang gusto ay collective. Lahat ng ASEAN magkasamasama sila, sampu sila at kausapin nila ang China. Ngayon, ayaw ng China ‘yon. Kaya hindi na talaga maresolbar ‘yan. Pero ang katotohanan diyan ay parehong gusto na kontrolahin itong South China Sea na tinatawag or West Philippine Sea nitong dalawang bansa na ito. We have to stand for our sovereign rights! I am willing to join any movement to declare our independence from imposed sovereignty.
Enriquez: Salamat po, Senadora. Salamat po. At Senadora Poe, mayroon po kayong 60 segundo – 60 seconds para po sa inyong reaksyon. Sige po.
POE: Sang-ayon ako kay Senator Miriam na dapat talaga ay dumaan ito sa senado para masuri kung ito ba’y bagong kasunduan o hindi. Ito po ang ilagay natin sa ating isip. Wala pong isang bayan na mag-iisip kung anong mas maganda para sa kanilang kapitbahay o sa kanilang ka-alyado. Ang una nilang iisipin ay ang kanilang sarili. Ngayon, isipin natin ang ating sarili, anong pwede nating makuha sa kasunduang ito? Oo, nandiyan sila, isang bigatin na pwede tayong bantayan, pero naalala ba ninyo, noong nandito iyong base military, kahit papaano, binabayaran tayo ng mga Amerikano pero ngayon, dahil dito sa EDCA, libre ang kanilang pagiging dito. Ito ang masasabi ko. Kahit maliit na bansa tayo ikumpara natin sa China, bakit ang Singapore, pwede nilang palakasin ang kanilang military? Hindi sila basta-basta inuuto ng mga ibang bansa. Kaya rin natin ‘yan. Ngayon, paunti-unti. Palakasin natin ang ating military. Kausapin natin ang China constructively pero let’s take a leadership role in the ASEAN so that we can follow a particular code and conduct that will be followed by the other countries in the ASEAN.
Enriquez: Salamat po, Madame Senator. Senadora, you have 30 seconds.
MIRIAM:     Yes, there will always be different levels of negotiation between the Philippines and other foreign countries that we deal with. The first track is always to exchange notes. For example, the Philippines already protested the activities of China in these disputed seas. That’s the first track but it has had no effect. Walang epekto. Kaya we have to go to the second track. We have to negotiate with China together with other Asian countries.
Enriquez: Maraming salamat po, Senadora Santiago.
Jessica: Up next, ang paghaharap nina Senadora Grace Poe at DUTERTE. Balikan po nating muli si John Nery.
John Nery: Salamat, Jessica. Ito po iyong tanong para kay Senadora Poe.
Hindi naipasa ang Bangsamoro Basic Law dahil na rin siguro sa nangyari sa Mamasapano. Kapag kayo po ang nahalal, isusulong ba ninyo uli ang BBL or mayroon kayong ibang programa? Iyong paglinaw po sa nangyari sa pagpatay kay Marwan, kasama ba po iyan sa solusyon?
POE: Mr. Nery-
Jessica: 90 seconds.
Enriquez: 90 seconds, Senadora.
POE Mr. Nery, ang nais ko po ay magkaroon ng isang transparent, inclusive, at sustainable na pag-uusap at tsaka kasunduan. Kailangan talaga sa pagbuo ng bagong kasunduan o pagtulak nito, kailangan isama natin lahat ng mga grupo, MILF, MNLF, lahat ng mga grupo. Hindi lang Maguindanaoan kundi Tausug, Maranao, Badjao, kung ano pa. Pati yung mga IPs. Pati mga Kristiyano dito sa Mindanao na bumubuo nito.
Pangalawa, habang nag-uusap tayo, kailangan ay sundan natin ito ng mga proyekto para sa Mindanao. Ako po ay isa sa mga gustong magtulak talaga na magkaroon tayo ng Mindanao Rail. Noong 1992 pa po ito pinag-uusapan. Siguro nasa lagpas seventy billion (?70,000,000,000) ito. Kayo na natin ito tugunan sa mga panahon na ito. Kailangan rin natin ayusin ang problema sa kuryente dito sa Mindanao. Kailangan natin i-rehabilitate ang Agus at Pulangi dam sapagkat ito po ay heavily silted na. Imbes na 900 megawatts nagiging 600 megawatts of power lamang ang nabibigay dito. Importante na magkaroon ng trabaho dito sa Mindanao. Kaya nga po sa aming budget, kasama diyan ang imprastraktura, 2,000 kilometers na kailangan natin ipasemento at ipaayos, magbibigay ng temporary na trabaho pero pagkatapos noon, mahihikayat natin ang turismo at ang mga mamumuhunan dito na pumunta dahil mas maayos na ang mga kalsada. Kasama sa usap ng kapayapaan ay development.
Jessica: Rebuttal, reaction. Mayor Duterte, mayroon po kayong 60 seconds.
DUTERTE: Let me focus on Mindanao and what is happening today. With the failure of BBL, there is a great, great hurt there. Unless, I said, we can come up with another card which is federalism, nothing, nothing at all, can appease Mindanao. ‘Yan ang nangyayari diyan and that is why it is very important na kung ako ang mapupunta diyan, I would not only offer the BBL which is the same configuration but I will offer federalism to all pati kay Nur Misuari on the western side. That would maybe appease everybody because every Moro politico would really like to see federalism kasi po palpak nga ang BBL and we have to do this because, as I said, nothing, nothing short, will appease and bring peace to Mindanao. ‘Yan ang importante sa lahat diyan. You have to right the historical wrong committed against the Moro people.
Jessica: Counter-rebuttal, reaksyon. Senadora Grace Poe, ano po ang inyong tugon? 30 seconds.
POE: Ginagalang ko ho ang sinasabi ni Mayor Duterte. Talagang kailangang pag-usapan natin kung makakabuti ang federalismo sa ating bayan. Ang pinakamalapit na example ng federalismo ay ang ARMM. Ngayon, gawin natin ‘to sa umpisa ng termino ng isang pangulo kung ano ang makakabuti pero sa tingin ko, ang kailangan ng ating mga kababayan ay devolution of powers kung saan ang local government ay mas may prerogative sa paggasta ng kanilang pondo. Sa ngayon po, dapat 40% pero less than 30% or mga 30% lang ang nabibigay sa local government. Mali po ‘yon. Kailangan ay taasan natin.
Jessica: Maraming salamat po, Senadora Poe.
Enriquez: ‘Eto po. Tapos na po ang Round Three, mga kapuso. Susunod ang – mapapakinggan niyo na po ang mga huling salita nga mga kandidato para sa hapon na ito.
Jessica: Closing statement.
Enriquez: Tawag ho nila diyan closing statements, mga kapuso. Gusto niyo pa?
DUTERTE: One hour.
Enriquez: Sige po. Sandali lang.
DUTERTE: One hour each?
Enriquez: Sir?
Jessica: One hour daw.
DUTERTE: We’re good until 9. Give us time to explain further our – what we’d like to present to the people.
Jessica: Patay. One more hour daw.
DUTERTE: Paghati-hatiin naman natin ‘yan.
Jessica: Kilatisin, busisihin po ang inyong pipiliin.
Enriquez: Magbabalik po, mga kapuso, ang PiliPinas Debates 2016. One hour?
Rodrigo Duterte: One hour <inaudible> *1:58:44
Enriquez: O?
[INTERMISSION]